Insan Haklarin Cümlä Deklaratiyasi

Kabledildi hem bildirildi 217 A (III) Birlesmis Milletlär Kurulun Genel Asambleyasinin kararinnan 1948 yilda dekabrinin onunda

Respublika Moldovadaki Insan haklari merkezi

Basilêr Birlesmis Milletlär Kurulun Moldovadaki Ilerlemä Programasinin Yardiminnan

Preambula

ESABA ALARAK, ani insan aylesi azalarin kisilik saygilii, onnarin birtakim hem ayirilmaz haklarin tannimasi serbestliin, dooruluun hem ömür-dünnää usluluun temelidir; hem

ESABA ALARAK, ani insan haklarina gösterilän saygisizliktan hem asaaliktan kaynaklanan yabannik darildêêr insanniin üzünü, hem ani ölä bir dünnää kurulmasi, nerdä insannarda olacek söz hem düsünmak serbestlii hem olmayacek korku hem sikinti, insannarin bir üüsek isteyisi gibi bildirildi; hem

ESABA ALARAK, ani insan haklari lääzim korunsun kanon kuvedinnän, ani olmasin ölä, açan insan, bitki çözüm gibi, zorbalaa hem baskiya karsi istar-istemäz kalêr yapsin kalkinti; hem

ESABA ALARAK, ani lääzim halklar arasinda dostluk baalantilarin ilerlemesinä yardimci olmaa; hem

ESABA ALARAK, ani Birlesmis Milletlär halklari kendi Ustavinda tekrarladilar inandiklanni insannarin temel haklarina, insan kisiliin onuruna hem kiymetinähem da adamnarlan karilarin birtakim haklarina hem karar aldilar sotial ilerlemesina yardimci olmaa hem taa bol serbestliktäyasamak kosullanni iilestirmää; hem

ESABA ALARAK, ani aza devletlär söz verdilär, Birlesmis Milletlär Kurulunnan birliktä, cümlä insan haklarin hem temel serbestliklerin saygilanmasina yardimci olmaa;

hem

ESABA ALARAK, ani bu haklar hem serbestliklär tabeetin universal annasilmasi bu baalantiyi bütünnä tamannamak içik pek maanalidir,

GENEL ASAMBLEYA

bildirer bu Insan Haklarin Cümlä Deklaratlyasini ölä bir problema gibi, angisini lääzim özensinnär çözmää hepsi halklar hem devletlär, aniki herbir insan hem cümlenin herbir organi, dayma göz altinda tutarak bu Deklaratiyayi savassinnar aydinnatmaklan hem üüretmäklän yardim etmaä bu haklarin hem serbestliklerin saygilanmasina national hem halklararasi progresiv islärlän onnarin tanittirilmasina hem tamannanmasina nicä Kurula girän devletlerin halklari arasinda, ölä da o halklar arasinda, angilari bulunrlar o devletlerin kanonnari altinda olan topraklarda.
Yazi 1

Insannar hepsi duuêrlar serbest hem birtakim kendi kiymetindä hem haklarinda. Onnara verilmis akil hem üz da läazim biri-birinä davransinnar kardaslik ruhuna uygun.
Yazi 2

Herbir insanda lääzim olsun hepsi bu Deklaratiyada bildirilän haklar hem serbestliklär, hiçbir ayirintisiz soy, deri rengi, adam hem kari, dil, din, politika yada baska inandiklari, mülk, insan boyu eki baska durum bakimindan. Bundan baska diil lääzim yapilsin hiçbir ayirinti devletin ya insanin yasadii topraan politika statusuna görä, bakmayarak o toprak serbest mi, bakimni mi, kendibasina kullanmayan mi osa suverenitetindä baska türlü sinirlamali mi.
Yazi 3

Herbir insanin yasamak, serbestlik hem kisiliinä dokunmamak haki var.
Yazi 4

Kimsey diil lääzim tutulsun esirliktä ya serbestsiz durumda; esirlik hem esir satilmasi hiçbirtürlü kabledilmeer.
Yazi 5

Kimsey diil lääzim zeetlensin, zorlastirilsin yada cezalandirilsin zulumca eki insan sanini asaalayan davranislan.
Yazi 6

Herbir insanin, nerdä da o bulunsa, var haki daava subyekti olarak taninmaa.
Yazi 7

Herbir insan kanona karsi denk hem herkezin, bir ayirintisiz, var birtakim haki kanonnan korunmali olmaa. Hepsi insannarin birtakim haki var bu Deklaratiyayi bozan diskriminatiyadan hem bölä diskriminatiya fitlemesindän korunmali olmaa.
Yazi 8

Herbir msaniii haki var legal millet daavalarindan haklarini efekivli geeri almaa, eer kostitutiya ya kanon tarafindan ona verilän haklar korunmazsalar.
Yazi 9

Kimsey yok nasil zakonsuz zorlan kapansin, tutulsun yada erindän kaldirilsin.
Yazi 10

Herbir insanin haklarini hem borçlarini belirtmäk için hem ona çikarilan kabaatlamanin sebepli olup-olmadiini göstermäk için var haki, cümlä birtakimnik temelindä, istemäa onun daavasi bakilsin açik hem dooruluk kurallarina uygun olarak baali olmayan hem tarafsiz olan sudta.
Yazi 11

    Herbir kabaatli bulunan insanin haki var kabaatli sayilmamaa, eer onun kabaati zakona görä açik arastirmaklan ortaya çikarilmadiysa hem ona hertürlü korunma kolaylii verilmediysä.
    Kimsey yok nasil cezalandirilsin ölä bir cürüm (zakona uymayan is) yapmasi içiii yada yapmamasi için, eer yapildii zamanda o cürüm national zakonnarina görä hem halklararasi haka görä cezalanan kabaat sayilmadiysa. Hem yok nasil kabaatliya verilsin taa aar ceza, nekadar vardi nasil verilsin o vakitta, açan cürüm yapilmis.

Yazi 12

Kimseyin yok nasil kanonsuz karisilsin kendi kisi hem aylä yasamasina, kanonsuz dokunulsun onun eviiiä, onun Yazisma sakliliina yada onun kiymetinä hem adina. Herbir insanin var haki kanonnan korunmali olmaa bölä karismalardan eki bölä dokunmalardan.
Yazi 13

    Herbir insanin var haki serbest er diistirmää hem herbir devletin sinirlarinda kendisinä oturmak eri ayirmaa.
    Herbir insanin var haki çikmaa memlekettän, bu sirada kendi memleketindän da, hem dönmää memleketinä.

Yazi 14

    Herbir insanin var haki sikistirmalardan baska memleketlerdä koruntu aaramaa hem o koruntuyu kullanmaa.
    Bu hak yok nasil kullanilsin, eer sikistirma yapilirsa gerçektän politikaya baali olmayan bir kabaat için yada Birlesmis Milletlär kurulun neetlerinä hem printiplerinä karsi gidän islär için.

Yazi 15

    Herbir insanin var vatandaslik haki.
    Kimseydän yok nasil kanonsuz alinsiz onun vatandaslii yada onun hakl kendi vatandasliini diistirmää.

Yazi 16

    1.Yaslarini dolduran adamnarin hem karilarin var haki, hiçbir sinirlamasiz soy, milletlik ya din üzerinä, evlenip aylä kumiaa. Onnarin haklari birtakim evlenirkän, evlenmektä bulunarkan hem ayirilarkan.
    Evleiimäk olabilir sade karsilikli iki tarafin bütün serbestliinnän hem kayilliinnan.
    Aylä— cümlenin bir natural hem ana kisimi hem onun var haki cümlä hem devlet tarafindan korulu olmaa.

Yazi 17

    Herbir insanin var haki mal saabisi olmaa tek basina yada baskasinnan birliktä.
    Kimseyin elindän zakonsuz mal diil lääzim alinsin.

Yazi 18

Herbir msanin var serbestli düsünmäk, üz hem din haki; bu haka girer serbestlik diistirmää kendi diiiini ya inandiklarini hem tutmaa kendi dinini ya inandiklarini tek basina ekI baskasinnan birliktä, halka açik üürenmää, duva etmää hem din ritual adetlerini kullanmaa.
Yazi 19

Herbir insanin var haki serbestli fikirlerinä hem onnarin serbestli açiklamasina; bu haka girer serbestlik engelsiz kendi fikirlerinä uymaa hem serbestlik aaramaa, kabletmää hem daatmaa bilgi hem fikir hertürlü hem devlet sinirlarina baali olmayarak.
Yazi 20

    Herbir insanin var haki uslu toplanti hem kurulus serbestliinä.
    Kimseyi yok nasil zorlastirmaa girsiii nesoy-sa kuriilusa (asotiatieyä).

Yazi 21

    Herbir insanin var haki pay almaa kendi devletin kullanmasinda doorudan yada seçilmis vatandaslann araciliinnan.
    Herbir insanin var birtakim haki kendi memleketindä devlet izmetinä giräbilmää.
    Halkin isteyisi lääzim olsun önderlik kuvedin temeli; bu isteyis laazim belli edilsin periodik hem fals olmayan seçimnerdä, angilari lääzim yapilsinnar universal hem birtakim seçim hakinnan, sakli kiyat atmaklan yada baska denk maanali, kiyat atmanin serbestliini koruyan formalarlan.

Yazi 22

Herbir insanin, cümlä azasi olduu için, haki var sotial yardimina hem onun saygiliin yardimni olmasi için hem kisiliin serbestli ilerlemesi için lääzim olan ekonomika, sotial hem kultura haklarin gerçeklestirmesinä national yardimnari hem milletlärarasi isbirlii yolunnan hem herbir devletin yapilisina hem kaynaklarina uygun olarak.
Yazi 23

    Herbir insanin var haki çalismaa, serbestli is ayirmaa, dooru hem uygun is kolayliklarinda çalismaa hem issizliktän korunmali olmaa.
    Herbir insanin var haki hiçbir ayirintisiz birtakim is için birtakim ödek kabletmää.
    Herbir çalisan insanin var haki almaa dooru hem kanaatli ödek, angisi eter insanca yasamaa ona hem onun aylesinä hem angisina, lääzim olduynan, eklener baska sotial yardimnari.
    Herbir insanin var haki kurmaa profesional birlikleri hem girmää profesional birliklerinä kendi intereslerini korumaa deyni.

Yazi 24

Herbir insanin var haki dinnenmä hem bos vakida, bu arada çalisma günün akillica sinirlanmasina hem periodik ödekli izinina (otpuskaya).
Yazi 25

    Herbir insanin var haki ölä yasamak uuruna, bu siraya girer imeesi, giyimi, evi, saalik bakimi hem lääzim olan sotial izmetleri, angisi lääzim olêr korumaa saaliini hem varliini, kendisinin hem aylesinin, hem haki yardimsiz kalmamaa issizlik, hastalik, sakatlik, ihtärlik yada baska olabilirli durumda, açan o kendisinä baali olmayan sebeplär üzerinä geçinmesi için kaynaksiz kalabilir.
    Analik hem usaklik vererlär bir ayiri bakim hem yardim haki. Hepsi usaklar, duuan evliliktä ya evlilik disinda, lääzim kabletsinnär birtakim sotial yardimi.

Yazi 26

    Herbir insanin var üürenmäk haki. En az baslanti hem genel üürenmäk lääzim olsunnar ödeksiz. Baslanti üürenmäk lääzim olsun hepsi için. Tehnika hem zanaat üürenmesi için yol lääzim açik olsun herkezinä, üüsek üürenmäk tä lääzim hepsi için birtakim açik olsun herkezin becerdimä görä.
    Üürenmäk lääzim ön versin insan kisiliin dolu ilerlemesmä hem da insan haklarin hem temel serbestliklerin taa büük saygilanmasina. Üürenmäk lääzim yardim etsin karsilikli annasmak, saburluk hem dostluk olsim hepsi miiletlär, soy hem din grupalarin arasinda hem yardim etsin Birlesmis Kurulun baris koruma çalismalarina.
    Ana-bobanin var üstün haki kendi küçük yasli usaklarina üürenmäk formasi ayirmaa.

Yazi 27

    Herbir insanin var haki serbestli pay almaa cümlenin kultura yasamasinda, hoslanmaa incä zanaatlan, pay almaa bilim ilerlemesindä hem faydalanmaa onun hayirlarinnan.
    Herbir insanin var haki korunsun onun moral hem material interesleri, kaynaklanan oiiun yaptii bilim, literatura ya artistik yaratmalarindan.

Yazi 28

Herbir insanin var haki ölä bir sotial hem halklararasi düzenä, aiigisinda bütün haklar hem serbestliklär, siralanan bu Deklaratiyada, gerçek olabileceklär.
Yazi 29

    Herbir insanin cümlä karsisinda borçlari var, sade cümledä olur gerçeklensin kisiliin serbest hem bütün ilerlemesi.
    Haklarini hem serbestliklerini gerçeklestirärkän herbir insana sade ölä sinirlama yapilabilinir, angisi kanona göra uygiilanmis saade neetlän gerçeklestirmää aalemin haklarinin hem serbestliklerinin taninmasini hem saygilanmasini hem da demokratik toplumunda dooru moral isteklerinä, cümlä düzeninä hem cümlä yasamak bolluuna uygun olmasi için.
    Bu haklarin hem serbestliklerin gerçeklestirilmesi hiçbirtürlü diil lääzim aykiri gitsin Birlesmis Milletlär Kurulun neetlerinä hem printiplerinä.

Yazi 30

Bu Deklaratiyada bisey yok nasil yorumnansin osoy, sansin bir devletä, kisi grupasina yada ayiri kisilerä veriler hak ölä bir çalismada bulunmaa, angisi önnendiriler bu Deklaratiyada siralanan haklari hem serbestlikleri yok etmää.