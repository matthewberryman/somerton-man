UNIVERZALNO DEKLARACIJA BAŠO CACIPA E MANUŠESKERE

Adoptirimi thaj proklamirini kotar o Generalno parlamenti e Unijakere nacije e rezolucijaja 217 A(III), ko 10 decemvri 1948 berš, ano Generalno parlamenti.
PREAMBULA

Soske o mothovipe e bijande dignitetesko thaj jekhipasko si bithemale cacipa e sa dženengere ke manušengiri familija si fundamenti e tromalipasko, cacipaskoro thaj e sansareskoro ko sumnal.

Soske o bipacape thaj o bidikhipe e cacipaskoro e manušesko legari sine ko varvarsko džaiba so ladžarela sine i gnd e manušipeskoro, thaj sose o kheripe e sumnalesko kaj so e manušeskiri struktura ka dživdini tromalipe ko vakeribe thaj religija thaj ka oven tromane kotar o daripa thaj o cororipa si proklamirimo sar emuco ideali sakone manušeske.

Soske si barikano o cacipe e manušesko te oven preventirime kotar o cacipnalo sistemi te na bi ovela o manuš phaldino t ebuninipe kontra i tiranija thaj i exploatacija.

Soske si trubutno te inicirinipe o progresi e dostengoro relacijengoro maškaro nacije.

Soske o nacije e Unijakere nacijengoro ko Dokumenti palem zorjakeri plo ucipe ko fundamentalno cacipe e manušesko, ko digniteti thaj molipe e manušeskere personakoro thaj jekhipe maškaro rom thaj romni thaj soske dingje lafi te inicirin o amalikano progresi thaj te šušjakeren o šartija bašo dživdipa ko pobaro tromalipe.

Soske e raštrakere džene dena lafi kaj ka kheren kolaboracija e Unijakere nacijencar te bi rezervirinen o fundamentalno mothovipe thaj praktika e manušikane cacipaske thaj fundamentalno tromalipe.

Soske o fundamentalno aljovipe akale cacipaskoro thaj tromalipasko si embaro barikanipe bašo pherdo realiziripe akale obligacijakoro.

Akana, odoleske,

O Generalno parlamenti,

Proklamirini akaja Univerzalno Deklaracija bašo cacipa e manušeskoro sar jekhanutno amalikano standardi so valjani te resaren sa o manuša thaj sa o nacije koleja so sakona korkorutno thaj sakova orgni e amalipaskoro dikhindoj akaja Deklaracija, ka mangel sikljoibaja thaj edukacijaja te anel bašo mothoviba akale cacipaskoro thaj tromalipe thaj kerindoj e nacionalno thaj maškarenacionalnengo mere te ovel sigurno lengoro fundamentalno thaj pacavutno mothovipe thaj šunipe sar maškaro nacije ko korkorune raštrake džene, adžaar thaj maškaro nacije ko okola teritorije so si teli lengiri direkcija.
Dženo 1

Sa e manušikane strukture bijandžona tromane thaj jekhutne ko digniteti thaj capipa. Von si baxtarde em barvale gndaja thaj godžaja thaj trubun jekh avereja te kherjakeren ko vodži pralipaja.
Dženo 2

O sa cacipa thaj tromalipa programirime ko akava Dokumenti preperena sakone dženeske bizo razlika ko dhikhiba ki rasa, farba e mortikako, o pol i chib, i religija, thaj o politikano ja aver gndalipe, o nacionalno ja amalikano iklipe, i situacija e barvalipaski, o bijandipe ja bilo savo šarti.

Poodori, nane te kherelpe nisavi razlika ki baza e politikakiri, e cacipaskiri ja o maškarenacioalno satatusi e phuvjako ja e teritorijako kote so pherela nesavo manuš, bilo te ovel biatxinalo, telo phuriba, e biavtonomijako ja palem te arakipe ko bilo savo granicipe ko suvereniteti.
Dženo 3

Sakone isile cacipa ko dživdipe thaj arakibasko ple personakoro.
Dženo 4

Khonik na smiini te ovol ikerdo ko phanlipe ja teli exploatacija, phanlipe ja ko kinipe-bikinipe e phanlimacar ko sa o forme si phanle.
Dženo 5

Khonik ni smiil te ovel teljardo ko pharipe ja ko dilini, thaj bimanušikano ja džungalo keripe ja penali.
Dženo 6

Sakone isi cacipe kaj mangela te avel prindžardo sar cacikano subjekti.
Dženo 7

Sarine si jekhutne anglal o krisi thaj isiolen cacipe, bizo savi bilo diskriminacija, jekhutne preventive ko krisi.
Dženo 8

Sarinen isi cacipe ko nacionalno krisija efikasno te preventinen o phagiba o fundame cacipa so si mothode e statueja ja e kriseja.
Dženo 9

Khonik ni smiil te ovel proizvolno astardo, phanlo, pa ni phaldimo.
Dženo 10

Sakone isi pherdo jekhutno cacipe ko cacikano thaj pravdo krisalipe angle biatxinale thaj bišukar krisi so ka definirini bašo leskere cacipa thaj obligacije thaj bašo fundalipa ko sakova bango vakeribe kontra leste.
Dženo 11

    Sakova iftirimo bašo bango vakeripe isiole cacipe te gndini kaj nane odova cace sa džikote upri baza e kriseki, o bangovakeripe na dokažini ko cacikano rodipa kase so denape leske sa o garancije trubutne baši leskoro arakipe.
    Khonik na smiini te ovel krisimo bašo buca ja mekhipa so nane bange buca palo nacionalno ja maškarenacikengoro cacipa ko vakti kana si kerde. Isto adžaar na smiini te vakeripe poparo penalipe kotar okoja so šaj te kerelpe ko vakti kana si realizirimi i bangi buti.

Dženo 12

Khonik na smiini te ovel ikaldo ko proizvolno emipe ko privatno živdipe, familija, ko cer ja akti, ni te kerel atako upralo o šukaripa thaj baripa. Sakone isiole cacipa bašo arakiba kotar o krisi prekal asavko emipe thaj atako.
Dženo 13

    Sakone isiole cacipa ko tromalipa phiribasko thaj alosariba ko arakiba ko granice ki nesavi raštra.
    Sakone isiole cacipa te mekel savi bilo phuv, chivindoj em pli da, thaj palem te irinipe ki pi phuv.

Dženo 14

    Sako phaldimo manuš isiole cacipa te rodol thaj te dživdini azili ko avera phuvka.
    Ko akava cacipa khonik našti te vikini ki situacija o paldipa te ovol fundamo upri bangi buti kotar i bipolitikano karakteri ja keriba kontra e funde thaj e cikata e Unijakere nacije.

Dženo 15

    Sakone isiole cacipa ko jekh raštralipe.
    Khonik ni smiil korkoruno te ovel xasardo kotar plo raštralipe ni kotar cacipe te lol aver raštralipe.

Dženo 16

    E pherdeberšengere murša thaj džuvlja bizo save graniciba ko dikhibe e rasakoro, raštralipha ja i religija, isiolen cacipa te kheren nicaji thaj teovelolen familija. Von si jekhautne ko phandiba nicaji, ko vakti ko leskoro traiba taj ko leskoro mukhiba.
    O nicaji šaj te klidirinipe ki tromanikani thaj sasto kaulibe e personengoro so khuvena ko nicaji.
    I familija thaj o devlikanliphe si fundamentalno kletka e amalikanipasko thaj isiolen cacipe baši preventiva kotar o amalipe thaj i raštra.

Dženo 17

    Sakone isi cacipe te ovele barvaliphe, korkoro, a em ko amalipe averencar.
    Khonik ni smiil te ovel korkoruno našavdo kotar plo barvalipe.

Dženo 18

Sakone isiole cacipe ko tromanipe e gndako, godžako thaj e religijako; akava cacipe phandena o emibiba e religijakoro ja e gnadlibaskoro thaj e manušeskoro tromaniasko korkore ja ko amalipe averencar, javno ja privatno te manifestirin pli religija ja gndalipeko drumo e ikloibaja, religijakere keribaja thaj kheribe e ritualengoro.
Dženo 19

Sakone isi cacipe ko tromanipe e gndakoro thaj vakeribaskoro, so asterela thaj o cacipe te na ovel bisansarimo ki oli religija, sar thaj kako cacipe te rodol, te lel thaj te buvljakeri o informacije thaj o ideja bilo save bucencar thaj bizo dikhipe e granicengoro.
Dženo 20

    Sakone isi cacipe ko tromanipe bašo sansarimo khedipe thaj amalipe.
    Khonik našti te ovel phaldimo te pherel ko disavo khedinipe.

Dženo 21

    Sakone isi cacipe te participirini ko direktoribe e javno bucencar ki pi phuv, butpaše ja prekal tromane alosarime delegatija.
    Sakone isi cacipe ki jekhutni baza te khuvel ki javno funkcija ki pli phuv.
    I volja e nacijakiri si baza e raštrakere tagaripaske: akaja volja trubul te mujarelpe ko palovakteske ja tromane alosariba so ka cerenpe e fundamentalno thaj jekhutne cacipaja e xangoso e, garavdune xangibaja ja e jekhutne keribaja koja so garantirini tromanipe e xangibasko.

Dženo 22

Sako, sar dženo e amalikanipasko, isile cacipe ko sosijalno siguripe thaj cacipe te realizirinen ekonomikane, amalikane thaj kulturakere cacipa trubutne bašo plo digniteti thaj bašo tromanutno progresi ple personakoro, pomožindoj e raštraja thaj i maškarenacionalna kolaboracija, a ko kauli e organizacija thaj e buca e sakona raštrakere.
Dženo 23

    Sakone isi cacipe baši buti, bašo tromano alosaribe ko rodipa buti ko cacikane thaj šukar šartija baši buti thaj baši preventiva kotar bizobucaripe.
    Sakova, bizo razlika, isiole cacipe baši jekhutno pocinipe baši jekhutni buti.
    Sako ko kerola buti isiole cacipa baši cacikanutno thaj šukarutno pocinipa koja so leske thaj leskere familijake sigurini egzistencija koja so i šukar e manušikane dingitetske so, džikote valjane, ka ovel dopherdi avere bucencar kotar i socijalno preventiva.
    Sako isile cacipa te formirani thaj the khuvel ko sindikati bašo arakhiba ple interesija.

Dženo 24

Sakone isi cacipa ki ferije thaj rekreacija, chivindoj odote e gndakoro granicipe bašo bucakoro vakti thaj palovakteskere pocime ferije.
Dženo 25

    Sakone isi cacipe bašo dživdipasko standardi so sigurinela sastipa thaj šukaripa, lekse thaj leskere familijake, chivindoj ote o xabe, o urjavipe, o cer, doktoreskoro arakibe taj o trubupe kotar o socijalno funkcionerja sar em o cacipe e siguripako ki situacija ko bizobuti, nasvalipa, bizoralipe, phivlipa, phuripa ja avera situacije ko našaviba e bucengoro bašo ikeripe e trujalipaskoro biatxinalipe kotar leskiri volja.
    O daja thaj o cave isiolen cacipa baši ulavno arakibe thaj pomoštaripe. Sa o chave, bijande ko nicai ja avri olestar, dživdinena jekhutno socijalno arakiba.

Dženo 26

    Sako isiole cacipa ko sikljobe. O sikljoibe trubul te ovel bipocimo barem ko fundamentalno thaj xarne škole. I fundamni škola si moralno. I texnicko thaj i profesionalno škola trubul te ovel asavki te avel sarinenge jekutni upri baza ko lengoro takati.
    O sikljoibe valjani te avol ki linija ko baro progeresi e manušikane personakoro thaj zoralipa e kandibasko e manušikane cacipasko thaj e fundamentalno tromanipa. Odova valjani te pomožini o xacariba, sabrluko thaj o dostluko maškaro sa o nacije, rasno thaj religiozno grupacija, sar em i buti e Unijakere nacijengoro bašo ikeripe o sansari.
    O dat thaj i daj isiolen avgo cacipa te alosaren ki savi sikljovni ka džan olengere chave.

Dženo 27

    Sakone isi cacipe tromano te participirini ko kulturakoro dživdipe ko amalipe, te dživdini ko arti thaj te participirini ko sikljovno progresi tgaj ko lacipe so odotar ikljola.
    Sakone isiole cacipa baši preventiva e moralne thaj e materijalne interesija so ikljovena kotar sakona sikljovno, lilarno thaj artikani aktivnost kasko kerdo si vov.

Dženo 28

Sakone isi cacipe ko amalikano thaj maškarenacionalno sistemi kaj so o cacipe thaj o tromalipe sikavde ki akaja deklaracija šaj te oven realizirme za sar si.
Dženo 29

    Sakone isi obligacije prekal o amalikanipe kova so dela šanse tromane thaj sa te bajrakeri pli persona.
    Ko kheribe ple cacipa thaj tromanipe sakova manuš šaj te ovel teljardo numa ko okola granicipa so si gndinde e kriseja nameraja te kerelpe phindžardipša thaj šunipa e cacipaskoro thaj e tromanipasko e averengo em nameraja te kerel po cefi, o cacikane rodipaja e moralesko, e javno sistemsko thaj i fundamentalno gudlošukariba ko demokratikano amalipe.
    Akala cacipa thaj tromanipa ki nasavi situacija našti the kherempe kontra o fundija thaj o cikata e Unijakere nacijenge.

Dženo 30

Ni jekh rezolucija kotar akaja Deklaracija našti te interpretirinenpe sar cacipe bilo save raštrake, grupake ja dženeske so kerola bilo savi buti ja te kerel bilo savi buti ki linija po pheravipe e cacipasko thaj e tromanipasko so ikerdžona ki akaja Deklaracija.