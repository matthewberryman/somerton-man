Adæjmadžy Barty Æhsænad: Adæjmadžy Barty Æppætiumæjag Deklaraci.

Ist ærcyd INO-jy Generalon Assamblejy 1948 azy 10 dekabry.
RAZDZYRD.

Næj rohuaty uadzæn æppæt dzyllædžyn binonty uængtæn sæ namysæn arg’’ skænyn, stæj se'mhuyzon æmæ ænæhicængængæ bartæ, kæj sty særibardzinad, ræstdzinad æmæ æppætiumæjag sabyrdzinady byndur; æmæ næj rohuaty uadzæn, ænærvæssondzinad æmæ nicæmædard kæj ærkodtoj varvaron akttæm, kæcytæ h’’ygdarync adæjmadžy namys, æmæ ahæm dunejy aræzt, kæcyjy adæmæn uydzæn dzyrdy bar æmæ uydzysty hicæn tas æmæ mæguyrdzinadæj, h’’uystgond u kuyd adæmy styr tyrnynad; æmæ næj rohuaty uadzæn, ænæmæng h’’æuy, cmmæj adæjmadžy bartæ h’’ah’’æd cæuoj zak’’ony tyhæj, cæmæj adæjmag jæhædæg ma 'rhaua ahæm uaværmæ æmæ ma systa æfhærdy nyhmæ, æmæ næj rohuaty uadzæn, h’’uamæ æhhuysgond cæua adæmty 'hsæn hælardzinad ræzynæn; æmæ h’’usdardmæ isgæjæ, Iugond Nacity adæmtæ kæj bafidar kodtoj Ustavy sæ uyrnynad adæjmadžy bynduron bartæm, adæjmadžy namysy arg’’admæ, sylgojmag æmæ nælgojmadžy æmbaradmæ, æmæ bauynaffæ kodtoj socialon progress æmæ cardy huyzdær kænynæn særibar uævgæjæ æhhuys kænyn; æmæ næj rohuaty uadzæn, paddzahædtæ-uængtæ, kæj baværdtoj nyfs ah’’az kænyn, Iugond Nacity Organizaciimæ kusgæjæ, æppætiumæjag arg’’gænynad æmæ adæjmadžy bynduron bartæ fidar kænynæn æhhuys kænyn. Næj rohuaty uadzæn, acy bartæn kæj is styr nysaniuæg acy hæs sæhhæst kænynæn. Generalon Asamblej rasidtis acy deklaraci kuyd hæslæværd, kæcy h’’uamæ æhhæst kænoj æppæt adæmtæ æmæ paddzahædtæ, cæmæj aly adæjmag æmæ æhsænady uæng dær æppyndzuh ruhsad æmæ ahuyradmæ tyrngæjæ, æhhuys kænoj acy bartæ h’’ah’’ænynæn, æmæ sæ parahat kænoj kuyd Organizacijy paddzæhædty æmæ adæmty 'hsæn, aftæ uycy teritority adæmy 'hsæn, kæcytæ sty sæ jurisdikcijy.
UAC 1.

Adæjmægtæ se¢ ppæt dær rajguyrync særibaræj æmæ æmhuyzonæj sæ barty. Uydon æhhæst sty zond æmæ namysæj, æmæ kærædzijæn h’’uamæ uoj æfsymærty huyzæn.
UAC 2

Aly adæjmagæn dær h’’uamæ uoj æppæt bartæ æmæ særibaradtæ, acy Deklaracimæ gæsgæ, ænæ isty hicændzinædtæj, oma, adæmyhattmæ zondahastytæ, nacionalon kænæ socialon ravzærd, mulkon myggagon kænæ ændær uaværy.

Uymæj uældaj, næj hicæn kænæn politikon, baradon kænæ æhsænadæmon bynduryl uycy paddzahad, kæcymæ hauy adæjmag, caværfændy paddzahad dær uæd.
UAC 3

Aly adæjmagæn dær is bar cærynæn, særibar æmæ hi ædasdzinadæn.
UAC 4.

H’’uamæ maci ua cag’’ar æmæ uacary; cag’’ar æmæ cag’’ajrægty uæjgænynadæn bar næj sæ aly huyzty dær.
UAC 5.

H’’uamæ tuhænæj makæj maroj, makæj namys h’’uamæ ua æfhærd æmæ h’’ygdard.
UAC 6..

Aly adæjmagæn dær, kæm fændy uæd, is baradon h’’ah’’ænynad.
UAC 7.

Adæm se `ppætdær zak’’ony raz sty æmhuyzon æmæ syn is bar, cæmæj sæ zak’’on h’’ah’’æna æmhuyzondæj. Se `ppætæn is bar, zak’’onmæ gæsgæ sæhi diskriminacijæ bah’’ah’’ænynæn, kæcy haly acy Deklaracijy æg’’dæuttæ.
UAC 8.

Aly adæjmagæn dær is bar æntysdžytæj jæ bartæ bah’’ah’’ænyn tærhondony, uycy bartæ jyn læværd sty zak’’on æmæ konstitucijæ.
UAC 9.

H’’uamæ maci ua ævændonæj ahst kænæ tard.
UAC 10.

Aly adæjmagæn dær jæ bartæ æmæ jæ hæstæ, stæj jæ ahhossadžy rastdzinad sbæræg kænynæn is bartæ æppæt æmhuyzonady bynduryl, cæmæj jæ h’’uyddagmæ kast cæua h’’uystgondæj æmæ æppæt ræstdzinady domæntimæ ænædælbar æmæ ræstdzævin tærhondony.
UAC 11.

    Aly adæjmag dær, isty fydrakændy ahhosdžyn, jæ bartæm gæsgæ gæu ahhosdžyn, calynmæ jæ ahhos zak’’onmæ gæsgæ tærhondony rabæræg ua, uædmæ; uym dær yn læværd cæuy h’’ah’’h’’ænynad.
    H’’uamæ makæmæn ærcæua tærhongond, fydrakændyl nymad cy næ cæuy, uycy fydrakændy tyhhæj, nacionalon zak’’on kænæ æhsænadæmon baradmæ gæsgæ. H’’uamæ ma ua nysangond ahæm æfhærd, kæcy uyd nysangond fydrakændy ræstæg.

UAC 12.

Maci h’’uamæ ua h’’ygdærd jæhi æmæ jæ binonty cardy, jæ korrespondencijy susægdzinædty, stæj jæ kady.
UAC 13.

    Aly adæjmagæn dær is bar hibaræj cæuynæn æmæ jæhicæn cærænbynat ævzarynæn kæcyfændy paddzahady dær.
    Aly adæjmagæn dær is bar kæcyfændy paddzahadæj acæuynæn, uyimæ jæhi paddzahadæj dær, æmæ fæstæmæ jæhi paddzahadmæ syzdæhynæn.

UAC 14.

    Aly adæjmagæn dær is bar jæhicæn innæ paddzahædty æmbæhsæn bynat agurynæn æmæ uycy æmbæhsæn bynatæj pajda kænynæn.
    Acy baræj næj pajda kænæn, Iugond Nacity Organizacijy nysantimæ æmæ uagæværdimæ bast cy næu, ahæm fydrakænd kuy skæna, uæd.

UAC 15.

Aly adæjmagæn dær is graždanindzinady bar. H’’uamæ makæmæn ua ist jæ graždanindzinad kænæ jæ graždanindzinad aivyny bar.
UAC 16.

    Jæ kary ci bacyd, uycy sylgojmægtæ æmæ nælgojmægtæn ænæ isty k’’uylympyjy, nædær adæmyhattmæ gæsgæ, nædær dinmæ gæsgæ, is mojmæ cæuyny æmæ binonty kænyny bar. Uydonæn is æmhuyzon bartæ kuyd binonty cardy, aftæ, kuy rahicæn uoj, uæd.
    Binontæ sty æhsænady bynduron haj, æmæ syn is æhsænad æmæ paddzahady `rdygæj h’’ah’’h’’ænynad isyny bar.

UAC 17.

    Aly adæjmagæn dær is bar, kuyd jæhædæg, aftæ innætimæ dær, mulkæj pajda kænynæn.
    H’’uamæ maci ua ænæbary jæ mulkæj hicængond.

UAC 18.

Aly adæjmagæn dær is bar jæhi h’’uydy, namys æmæ dinæn; ardæm hauy din æmæ fændtæ ivyny bar, kuyd iunægæj, aftæ innætimæ bastæj dinon æmæ ritualon æg’’dæuttæ æhhæstgængæjæ.
UAC 19.

Aly adæjmagæn dær is jæhi razængarddzinady bar æmæ sæ særibaræj ravdisyn dær; acy barmæ hauy hi razængarddzinadyl hæcyn æmæ hibaræj aguryn, isyn æmæ parahat kænyn informaci æmæ fændtæ cyfændy madzælttæj paddzahadon aræntæj hicænæj.
UAC 20.

Aly adæjmagæn dær is bar æmbyrdtæ æmæ associacitæ arazynæn. H’’uamæ maci ua tyhæj isty associacimæ kond.
UAC 21.

    Aly adæjmagæn dær is bar jæ paddzahady razamyndy arhajyn, hibaræj kænæ ta ævzærst adæmy æhhuysæj.
    Aly adæjmagæn dær æmhuyzonæj is bar paddzahadon kuystmæ bacæuyn jæhi paddzahady.
    Adæmy fændon h’’uamæ ua hicaudzinady byndur, acy fændon h’’uamæ ævdyst cæua ævzærstyty, kæcytæ h’’uamæ aræzt cæuoj æmhuyzon ævzærstadon barty bynduryl, susæg h’’ælæs dættynæj kænæ ændær æmnysanon madzæltty æhhuysæj, kæcytæ dættync særibaræj h’’ælæs kænyny bar.

UAC 22.

Aly adæjmagæn dær, kuyd æhsænady uængæn, is bar socialon æhhuysæn, stæj jæ namysy, hibaræj ræzty èkonomikon æmæ kul’turon uaværty nacion, æhsænadæmon æmæ aly paddzahady madzæltty æhhuysy bar.
UAC 23.

    Aly adæjmagæn dær is fælloj kænyny bar, hibaræj kuyst ravzarynæn, ræstdzævin æmæ zærdæmædzæugæ kuystadon uaværtæn, stæj hi æguystæj bah’’h’’ænynæn.
    Aly adæjmagæn dær is bar jæ kuystæn æmbælgæ myzd rajsynæn.
    Aly kusægæn dær is bar æmbælgæ hærziuæg rajsynæn, kæcy fag kæna jæhicæn dær æmæ jæ binontæn dær, æmæ kæcy æhhæstgond cæua h’’æugæ zamany ændær socialon madzælttæj.

UAC 24.

Aly adæjmagæn dær is bar ulæfynæn æmæ jæ ræstæg ærvitynæn, uimæ kusæn bon æmbælgæ k’’addær kænynæn æmæ fidgæ ærvylazon ulæfæn ræstægæn.
UAC 25.

Aly adæjmagæn dær h’’uamæ ua ahæm cardy uælvæz, uyrdæm hauync hærd, dzauma, cærænbynat, medicinon æhhuys, æmbælgæ socialon æhhuys, kæcytæ h’’æuync ænænizdzinad h’’ah’’h’’ænynæn jæhicæn æmæ jæ binontæn, æguysty ræstædžy æhhuysy bar, ryncynæj, sah’’atæj, idædzæj, zærondæj kænæ ændær isty habary, jæhicæj ænarazgæ fadætty.
UAC 26.

Aly adæjmagæn dær is ahuyrady bar. Ahuyrad h’’uamæ ua lævar, æppynk’’addær rajdajæn æmæ astæuykkag ahuyrgænændætty. Ænæmæng h’’uamæ ua rajdajæn ahuyrad. Tehnikon æmæ professionalon ahuyradmæ h’’uamæ ua iumæjagæj æncon bacæuæn, uællag ahuyrad dær h’’uamæ ua ahæm, æcæg alkæj zonyndzinædty bynduryl.
UAC 27.

    Aly adæjmagæn dær is bar æhsænady kul’turon cardy arhajyn, aivadæj zærdæruhs uyn, zonadon progremmy arhajyn æmæ jæ fæstiudžytæj pajda kænyn.
    Aly adæjmagæn dær jæ bon u moralon æmæ materialon bartæ, kæcytæ sty jæ zonadon, literaturon kænæ aivadon kuysty fæstiudžytæ bah’’ah’’ænyn.

UAC 28.

Aly adæjmagæn dær is bar socialon æmæ æhsænadæmon fætkæn, kæcyjy acy Deklaracijy ævdyst bartæ uydzysty ænæh’’ænæj æhhæstgond.
UAC 29.

    Aly adæjmagæn dær is hæstæ æhsænady raz, ærmæst kæcyjy is jæ særibar æmæ æhhæst cardy madzælttæ.
    Jæ bartæ æhhæstgængæjæ aly adæjmag dær h’’uamæ ua jæ bartæj hicæn ærmæst zak’’onmæ gæsgæ, innæ adæmy bartæ æmæ domæntæ, æhsænadon fætk æmæ amond bah’’ah’’h’’ænyny tyhhæj demokraton æhsænady.

UAC 30.

Acy Deklaracijy fyst uactæ h’’uamæ ma uoj æmbærst kuyd læværd bartæ caværdær paddzahadæn, adæmy k’’ordæn kænæ hicæn adæjmægtæn isty arhajd arazyn, kæcy cæua acy Deklaracijy ævdyst barty nyhmæ.

Iron tekst nyffysta Butaty H’’azybeg Tajmurazy fyrt.