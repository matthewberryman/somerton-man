NA NQATAXACPI NA ?OTTA'A'T SHI?AXAUAPI MAYI NETALEC ANA 'ALHUA
Na Hua'auchiguii N'aqtacpi

Cha'ayi qa?a?ateeta de'eda huesochiguii nataxac, qataq da huo'o ca qai'ot ?a?amaqchiguii, qataq da nlagaxayic mayi huetalec ana 'alhua, chigoqchigui, qataq da 'eetec da qaica da huo'o ca napacalec ca l?a, huo'otaq da qa?acona ca lalamaxat i 'oonolec 'enauac na shi?axauasat.

Qataq qa?a?ateeta da souaxat ca saqa?a?ateelec lataxac, qataq da qa?I'ina 'I da lataxac ca shi?axaua, da nachida da chigoqchigui da qai'otec ca qauem qataq da saqaiyacnapec na ?ale, ?oqo'oyi namayipi sa ishit da pal da lavil?axac, qataq souaxat da qanasachigui nagui da qalapaxai da qa?auotaique no'on llic na shi?axauasat, qataq naua aq naidauo na'axa'te mayi heutoiguilo da 'enauac na shi?axauapi ?ataqta huesochiguii qanqo?in, imeuo da lcolanaxa qataq da lachoxoyic, qataq sa ishit da qo?inapega souaxat ca l'aqtac qataq souaxat ca l'amqaanataxanaxac.

Qataq iuen da ne'ena maichi lataxac na shi?axauapi ?ataqta qanpaxatalec qataq qai'ot ca llic, yaqto' ca shi?axaua sa ishit da I'ot ca sa lhuennataxa, huaa nachi ishit da data?a 'aguet cam sa ishit da dechoxonnataxan huo'otaq ca huetaiya' naq'en ca l?a.

Qataq iuen da qalapaxai da qai'ot ca llic da yaqto' nhuoteeta't 'enauac na netalguete naua ?otta 'a't 'ale'u.

Cha'ayi ne'ena ?otta 'a't shi?axauapi mayi hueto'ot na huaxa?a't nta'alpi, na mayipi mashi sogote da nasachigui da ?irei da l'aqtac da 'enapec ?ataqa pi'i?a'a ne'ena l'atchiguii maichi lataxacpi na shi?axauapi, qataq da maichi l'amaqchic i 'oonolec, qataq da lta'adaic naigui i 'oonolec, qataq da 'eetec na mavipi da qaica da huo'o ca napacalec ca l?a, na ?ale qataq ana 'alo, qataq na mayipi I'axateec de'eda l'aqtac da yaqto' qai'ot ca llic da ?a?amaxai qanqo?in na shi?axauapi qaica ca iueetac, yaqto' ca shi?axaua ?ataqta huesochiguii.

Qataq ne'ena nta'alpi mayi ?alectau'a de'eda qai'ot, na mayipi ?an da l'aqtac da 'enapec itauan da l'onataxanaxac nam huaxa?a 't nta'alpi, da yaqto' ?ataqta qantela'a de'eda maichi lataxac nam netalguete naua ?otta 'a't 'ale'u, qataq huesochiguii da I'ottac ca maichi la?aanataxanaxac na shi?axauasat, qataq.

Qa?a?ateeta da 'enauac ne'ena 'eeta'a't nhuennataxacpi qata ne'ena maichi lataxac na shi?axauapi, qataq da 'eetec da huesochiguii na mayipi, ?ataqta huo'o ca lta'araic naigui da ?ataqta qaipacchigui qai'ot, cha'avi maichi n'aqtac.

De'eda ima'a't ltaxa?axac na Nta'alpi

Lapaxai ne'ena n'aqtacpi mayi mashi qanasachigui da yaqto' mpaxatalec da maichi lataxac ma ?otta't shi?axauapi, cha'ayi ?ataqta 'enauac da 'eeta'a't da lhuennataxac na mayipi, qaq ?oqo'oyi iuen da 'enauac na shi?axauapi ?otta'a't na l'aqtac n'aaxata 'a't, yaqto' i 'oonolec na mayipi hua'otaq na nocittagui ca l'onataxanaxac, ishit da nachi 'eetai' tatapigui lauel damayi, qataq ishit da huelec da I'ot, chigoqchigui naq'en ca paxaguenaxac, qataq da na paxaguenataxanaxac, qataq ipacchigui naq'en damayi, da ishit da nquigaxattashiguem ca I'ot cam qanayiuta'a 'alhua, qataq naua l?a 't 'ale'u, da yaqtohuo'o da nuattonaguec qataq da qaipacchigui da qai'ot ivida'alo naua l?a't 'ale'u mayi nataq'en nanettau'a de'eda, qataq naua l?a't 'ale'u qanayiitalguete mayi hueto'oto da lamaxasoxonaxac ne'ena nta'alpi.
ARTÍCULO 1 

'Enauac na naaxat shi?axauapi na mayipi huesochiguii qataq 'eeta'a't da l'amaqchic qataq da 'enec qataq ?ataqta ?a?ate'n naua lataxaco qataq nua no'o'n nvil?axaco, qaq ?oqo'oyi iuen da i 'oonolec ?ataqta itauan ichoxoden ca l?a
ARTÍCULO 2

'Enauac na shi?axauapi ?alectau'a 'enauac ne'ena lataxaguesat qataq da 'eetec da huesochiguii qanqo?in namayipi mayi mashi qanasachigui qataq qo?idelec ana'ana nede, qaica da huo'o ca qai?otauga 'enauac na shi?axauasat na'aictaga ca 'eetec ca l'ogueyaxac ?ale qataq 'alo, qataq naua l'aqtaqa nataq 'en da l'amqajnataxanaxac huo'otaq da 'eetec cam la?aanec huo'otaq da 'eetec ca l?a na?aanataxanaxac, qataq cam chigoqta'a 'alhua, huo'otaq cam chigoxoigui, sallaxanec huo'otaq choxodaq huo'otaq cam l?a lataxac.

Nataq'en sa ishit da huo'o ca qai?otauga huasoilec da llic ca la?aanataxanaxac huo'otaq na ?otta 'a't llic na lataxaguesat cam 'alhua mayi netaa ca shi?axaua, nachi 'en 'am da huo'otaq netaa ca 'alhua mayi nalamaxat qo?ittalec na alaqpi huo'otaq da chochi qaipataxalec da ilotague', qalaxayi sa ishit da ?aqauga huo'otaq da 'ico ' noxonecpi hueto 'ot da lamaxasoxonaxac ca nta'a mayi ilotague que'eca 'alhua.
ARTÍCULO 3

'Enauac i 'oonolec na shi?axauasat nhuanau'a da ntaunaguec da nachaalataxac, qataq ?ataqta huesochiguii, qataq ?ataqta qantela'a da nachaalataxac.
ARTÍCULO 4

Qaica da huo'o ca 'ico' nlatac huo'otaq da chochi qa?amaqtac cha'ayi de'eda 'eetec ca nlatac huo'otaq da llic da chochi qa?amaqtaq damayi nagui sa ishit da qa?ashiita da qai'ot.
ARTÍCULO 5

Qaica da huo'o ca qa?auo'o ca nhuaxanaguec huo'otaq da qai'ot ca ncoitaguec huo'otaq da saqaichidapec, qaica ca qo?anaigui qataq saqaiyacnapec.
ARTÍCULO 6

'Enauac na shi?axauasat sa ishit da qaillapeguem da huo 'o ca taigue, na 'aicta xa da ?aqa 'a ca hueta 'a, qalaq qailo'oguet cha'ayi n'attau'a 'enauac na lataxaguesat.
ARTÍCULO 7

'Enauac na shi?axauasat 'eeta'a't qaica da huo'o ca napacalec ca l?a souaxat na ?otta'at llic na nqataxacpi, sa ishit da qai?ottacachi namayipi cha'ayi nachi 'eeta'a't da hueto'ot na ?otta'a't nqataxacpi. 'Enauac 'eeta'a't da huoto'ot da ltelaqtaxanaxac na nqataxacpi, qaica da huo'o ca qai?ottapeuga huo'otaq da saqaipaguelec ne'ena n'aqtacpi mayi qo?ittai.
ARTÍCULO 8

'Ennauac na shi?axauasat ishit da I'ot ca llic ca l'aqtac da ?aneu'a na aloico l'o'pi nta'alpi mayi ilotague' cam 'alhua, da yaqto' ca mayi qanpaxatalec sa ishit da qan'aqchit cha'ayi mashi n'attau'a na nqataxacpi mayi I'ot da qailo'oguet camayi, mayi n'attalecpi que'eca 'alhua.
ARTÍCULO 9

Qaica da huo'o ca chichi qa?acoolec da qaicoi', qa?apou'a, huo'otaq da qai'odauec nachi ca llalaqpi, cha'ayi ca mayi huo'o naq ' enec da yi'oqchigui nachaalataxac, yoqo'oyi iuen da qa?a?amaxatchiguii ca qai'otec, huo'otaq qai'otec ca l?alataxac mayi ishit da mpaxatalec da lataxac ca mayi.

'Enauac na shi?axauasat sa ishit da huo'o ca qaillapeguem da huo'otaq I'ada't ca la?ipi da yaqto' nachajlec qataq da deqalaec cam 'eetapeguec camayipi.
ARTÍCULO 10

Enauac na shi?axauapi ishit da huo'o ca I'ot, cha'ayi namayipi nachi 'eeeta'am na la?ipi, da ishit da qan'axa?axana ca 'enapec, qataq da qai'otec cam ?a?amaqchiguii lataxac, huaa qanqo?in ca ?aqauga l'onataxanqa' nam loicnatac na aloicpi, mayi ?aqauga da yagto' qa?a?amaxaji ca llic da lataxac camayi, qataq cam ishit da I'ot lataxac, huo'otaq da qanmit cam negue't ca lataxac mayi qa?aqtapeguelec camayi, mayi iuen da qaidolec nam lataxacpi mayi I'ot ca llic na lasouaxashitpi.
ARTÍCULO 11

    Enauac na shi?axauapi mayi huo'o cam chochi qa?asaqtapeguelec ishit da chochi qampaxatalec da huo'otaq saxanaxa da ?oqta qa?a?ateeta cam lasouaxashit da 'eesa, qaipacchigui ca 'enapec nam nqataxacpi qataq da llic da qanmit camayi, da huo'otaq saxanaxa da ?oqta qa?a?ateeta da ishit da data?a'aguet cam qa?asaqtapelec lasouaxashit camayi.

    Saishit da huo'o ca qa?auo'o ca nhuaxanaguec souaxat cam I'ot, huo'otaq da huo'o ca lataxac saipaguelec, da huaqchigui da huo'o ca qai'ot mayi saishit da 'iso' na'aqchit nam lataxaguesat, mayi ishit da ?ashiita cam qanayiuta'a 'alhua huo'otaq cam l?a 'alhua. Nataq'en saishit da qa?asaxalec ca nhuaxanaguec lta'adaic mayi sanatenguet da lataxac co'ollaq qaitaxa?apigui que'eca lasouaxashit.

ARTÍCULO 12

Qaica da huo'o ca qai'igueeta'a da huo'o ca qai'otec salataxac da lalamaxat nachaalataxac, huo'otaq na llalaqpi, qataq ca lma', qataq da qaimeten aca lede, huo'otaq da qaishigueeta'a da no'on lataxac camayi, huo'otaq da no'on n'aqtaguec cha'ayi 'enauac na shi?axauapi iuen da ntela'a qanqo?in na lataxacpi mayi I'ot na llic cam chochi nshiguenataxanaxac huo'otaq nshiunaxanaxac.
ARTÍCULO 13

    'Enauac na shi?axauapi ishit quenhuotapigui' qaica ca 'eetega qataq ishit da maichi lca'aique cam naa que'eca 'alhua mayi hueta'a.

    'Enauac na shi?axauapi ishit da ca'ai cam hueta'a 'alhua, nachi 'en'am cam hueta'a ishit da huo'o ta?a l?a 'alhua, qataq ishit da ?I'iguelaxa cam chigoqchiguina 'alhua.

ARTÍCULO 14

    Da huo'otaq huo'o ca qaicaatac, qalaq 'enauac na shi?axauapi ishit da nmitaique ca lli'iguenqa', qataq iuen da ?ataqta machigui qanqo?in, nai'ctaxa cam hueta'a 'alhua.

    Qalaxayi de'eda lataxac saishit da qai'ogoxona da huo'otaq qa?ata?a'aguet ca I'ot nam loicnatac na lataxaguesat, da huo'otaq ?ataqta 'eesa cam qai'ot nasouaxashit huo'otaq cam l?a lataxac mayi data?a'aguet name lataxacpi mayi nasachigui co'ollaxa nam ?otta 'a't nta 'alpi mayi huaxa?a't.

ARTÍCULO 15

    'Enauac na shi?axauapi ishit, da nanedeuo cam hueta'a 'alhua.

    Qaica da huo'o ca ishit da saqa?ashinem da nanedaxac cam hueta'a 'alhua, huo'otaq da nadalaxat da nanedeu'a ca l?a'alhua mayi sa ishit da lma'.

ARTÍCULO 16

    'Enauac na ?ale qataq ana 'alo da ivita da mashi ?I qalaq ishit da saqaillapeguem ca I'ot souaxat da nqomshaxac huo'otaq cam chigoxoigui huo'otaq souaxat ca l'amqajnataxanaxac, nachi sa qa?ashinem da huadon uo'otaq da ?auo'o na llalaqpi, huo'otaq da saqa?alemaxat de'eda ladonaxac, da a nca'altaic ca mayi, huo'otaq da nalte' aca lhua.

    Nachaqdata da ?oqta huesochiguini camayi huo'otaq da ?ataqta ?a?amaxadeeta ca I'ot, nachi ishit da qaltaq huadon.

    Cha'ayi ne'ena huadoota'a'tpi qataq na llalaqpi namayipi nachina na qanayiutapeguelec qataq nachina na 'ico'nllitai 'enauac na shi?axauapi cam qanayiuta'a qataq namayipi iuen da ?ataqta qampaxatalec que'eca qanayiuta'a 'alhua.

ARTÍCULO 17

    'Enauac nashi?axauapi ishit da ?auo'o na maiche lalamaxatpi, huo'otaq da nhuaata'ai' ca l?a.

    Qaica da huo'o ca chochi qa?acojlec da qaillapeguem ca maichi lalamaxat.

ARTÍCULO 18

'Enauac na shi?axauapi saishit da qaillapeguem da huesochiguii lataxac da lhuennataxac, huo'otaq da lavil?axac qataq ca l'amqajnataxanaxac, nataq'en saishit da qaillapeguem da nadalaxat cam l'amqajnataxanaxac huo'otaq da lpi'i?axac, nataq'en saishit da qaillapeguem da ?achaxan ca lpi'i?axac huo'otaq da l'amqajnataxanaxac, nai>>ctaxa da 'oonolec camayi hue'otaq da huaxaiguet na la?ipi, nachi 'en'am da ?ataqta nachaxaata huo'otaq da saishit da nachaxaata, souaxat da napaxaguenataxanaxac, qataq da llic da huo'o ca I'ot, huo'otaq da ?ataqta ilotelec da llic cam l'amqanataxanaxac.
ARTÍCULO 19

'Enauac na shi?axauapi saishit da qaillapeguem da I'axat da lhuennataxac huo'otaq da huo'o ca l'aqtac; qaq de'eda 'eetec da saishet da qo?inapega damayi ivida'a nataq'en da saishet da huo'otaq saqa?alemaxat camayi souaxat cam lhuennataxac mayi I'axateec co'ollaxa, qataq saishet da huo'otaq qanmittac, qataq camayi ishit da huo'o ca I'axateec lhuennataxac, na'aictaxa da qa?oqtegeu ivida'a ca l?a 'alhua, qataq ishit da ?achalec aca camachaqca lmalate na na'axa?axacpi.
ARTÍCULO 20

    'Enauac na shi?axauapi ishit da ?alegueu'a da huo'o na ntaxa?axac, huo'otaq da ?alegoigui da huo'o ca naneda't shi?axauapi, da I'ot da llic cam 'eetapeguec ?a?amaqchiguii.

    Qaica da huo'o ca chochi na?amaxalec da nanedeu'a qanqo?in da huo'oi ca naneda't shi?axauapi.

ARTÍCULO 21

    'Enauac na shi?axauapi ishit da do'onoataxaneu'a da l'onataxanaxac ca nta'a mayi ilotague' ca 'alhua cam hueta'a, ishit da maichi huapegue' da detaxa?apegue' ca nta'a, huo'otaq da ?auota'a ca ltaxa?anexanec mayi maichi lca'egueshic.

    'Enauac na shi?axauapi saisnit da qaillapeguem da huo'o ca inoxoneu'a cha'ayi nachi 'eeta'am 'enauac na la?ipi shi?axauapi da ishit da huo'o ca lo'onataxanaxac que'eca 'alhua mayi hueta'a.

    Da lasataxac 'enauac na shi?axauapi nachida da I'ot da l'aaxac ca nta'a mayi ilo'ogue 'enauac namayipi, de'eda nasataxac damayi da qai'ot qalaq ?ataqta qa?a?amaxatchiguii da nallida't qanqo?in, qataq da qa?ahuo'oi naua laloqo'te qanqo?in de'eda allitaxac, de'eda allitaxac I'ot da qa?atalec cam dauegaxan ?aguec na nale, qataq saishit da qa?auaachigui qanqo?in cam nallij i 'oonolec, huo'otaq da qa?ahuota'a cam l?a lataxac da huo'o ca qanallijlec da qa?ahuotaique da nta'a, mayi nataq'en ?a?amalechiguii.

ARTÍCULO 22

'Enauac na shi?axauapi mayi ?alectaigui cam la?ipi ca hueta'a, namayipi ishit da qa?auo'o aca lashieu, qataq na llalaqpi, qataq ishit da qa?anem da ivita da i?axanaique. Chigoqchigui qanqo?in aim laponguishi anom mayi ilotague' ca nta'a mayi ilotague' que'eca 'alhua, huo'otaq ana chigaqa'a na la?ipi nta'alpi naua l?a't 'ale'u, mayi qa?amaxatchiguii da llic da ilo'ogue ne'ena nta'alpi, 'enauac ne'ena shi?axauapi iuen da ?ataqta machiguini qanqo?in qataq ishit da nhuanau'a de'eda nsallaxa qataq da ?alecta'aguet 'enauac na la?ipi, qataq da maichi lataxac na mayipi, qataq 'enauac na lhueneguesat da nachaalataxac qataq qaica ca 'eetega da I'ot da maichi laaxataxac da maichi nachaalataxac.
ARTÍCULO 23

    'Enauac na shi?axauapi ishit da ?auo'o ca l'onatac qataq da maichi lca'aique ca ishit da I'ot l'onatac, qalaxayi nalochiguii qanqo?in da lashiichi?axac qataq ?ataqta ?a?amaxadeeta qataq qaiqataxana'I da saishit da huo'o ca na'aq nachi qaica ca l'onatac camayi.

    'Enauac na shi?axauapi saishit da huo'otaq qalca'atagui da qai'ot ca nshiitenaguec ca l'onataxanaxac, da lashiichi?axac nachi 'eeta 'am na le?ipi.

    'Enauac na shi?axauapi mayi do'onataxaatac iuen da?ataqta nalochiguii qanco?in da nshiitenaguec qataq ?a?amaqchiguii qanqo?in qataq qaipactelec nachi 'en'am na llalaqpi, de'eda nshiitenaguec nateeteguet qanqo?in da no'on lataxac camayi qataq ?ataqta qanaloqteeta't da ivita ca laloqo', huo'otaq da iuen da qa?amaxaji cam saxanaxa da ime, huo'otaq ca l?a lataxac mayi ishit da mpaxatalec da lataxac camayi.

    'Enauac na shi?axauapi ishit da I'ayii da llic da no'onataxanaxac huo'otaq da nanedeu'a ca l?a ilotague' da no'onataxanaxac da yaqto' ishit da qaiuejlec da l'onataxanaxac.

ARTÍCULO 24

'Enauac na shi?axauasat sa ishit da qaillapeguem da nmataxac, qataq ishit da huo'o ca l?a I'ottac da ?I'imaqta, qataq naua loga'te da l'onataxanaxac naloteguet qanqo?in cam I'ottac, qataq naua laloxoqui' da nmateec qanqo?in qaishiite'n.
ARTÍCULO 25

    'Enauac na shi?axauasat iuen da ?ataqta nalochiguii qaica da huo'o ca iueetac qanqo?in, nachi 'en'am na llalaqpi, no'oita qataq ?a?amaqchiguii, sa ishit da iueetac ca aloq qataq qaitaunec ca l?a ntaunaxanaxac, nataq'en iuen da qaiqataxana'I aca nshiitenaqte da ivita da qaica ca l'onatac, huo'otaq da sano'on, huo'otaq da sada' aiigue, huo'otaq da pa'aic, qataq da mashi ?a'axaiqui, huo'otaq da huaigui ca l?a lataxac, huo'otaq da deqat ca chigoqtapoigui na lhueneguesat ?asouaxat cam negue't ca lataxac mayi sa ishit da lhuennataxa ca mayi.

    Da 'eetec aca 'alo da deco'o qataq na nogotolec iuen da ?ataqta qantela'a qataq qanayiuapegue'. 'Enauac na nogotolec mahyi chigoxoiguilo caua namoxo'u huo'otaq da ?aqa'a aca chigoxoigui namayipi 'enauac 'eeta 'a't iuen da ?ataqta qantela'a.

ARTÍCULO 26

    'Enauac na shi?axauasat iuen da ?ataqta napaxaguen, qalaxyi de'eda napaxaguenataguec sa ishit da ishiiten imauec de'eda hua'auchiguii napaxaguenataguec da yaqto' ?a?ate'n naua llico na hua'auchiguii na?aaneguesat. Ne'ena hua'auchiguii na?aaneguesat iuen da ?oqta qalapaxai da qai'ot. Da qalapaxai ca llic ne'ena ?otta'a't na?aaneguesat qalaq iuen da qaica ca ichi?auga, qataq da qananedeu'a ne'ena qa?oqotchiguemec na?aaaneguesat qalaq qaica da huo'o ca qai?otauga, qalaxayi nataq'en iuen da qailoteguet cam ?oqta 'eesa sa ivi' da nqat ne'ena na?aaneguesat.

    Qataq 'enauac ne'ena napaxaguenataxanaxacpi iuen da ?oqta naaxat naq'en da lauattonaxanaxac na shi?axausat qataq ?a'anaqchitec cam lataxac mayi ishit da I'ot qataq da huesochiguii naq'en namayipi, nataq'en itaunec da ?a?ateeteguet na lataxacpi, qataq da 'eetec da qanhualaxaine' ca n?a qataq da 'eetec da nhuoteeta't na netalguete naua ?otta't 'ale'u, qataq 'enauacna ?otta 'a't na l'aqtac huo'otaq ca l'amqajnataxanaxac, qataq da qalapaxai ca llic na I'otpi na ?otta'at nta 'alpi mayi naneeta'a't da yaqto' lactapiguii na shi?axauasat.

    Nam huo'o na llalaqpi ishit da maichi lca'ateu'a ca lataxac da napaxaguenatageuc na llalaqpi.

ARTÍCULO 27

    'Enauac na shi?axauasat ishit da maichi chigoqchigui da ?alegueu'a 'enauac na maichi lalamaxat lataxac cam netaigui shi?axauapi, qataq 'enauac na ?a?amaqchiguii lataxagesat na lalamaxat layaanecpi mayi ishit da ?a?amajni camayipi qataq ishit da ?aconguet ca chigaqaigui.

    'Enauac na shi?axauasat iuen da qantela'a cam lalamaxat la?aanec, huo'otaq ca yi'oqchigui lalamaxat mayi chigaqaigui ca I'ottac la?aanec, huo'otaq da I'ottac ana nere, huo'otaq na no'on ne'enaqtacpi mayi maichi lalamaxat l'onatac.

ARTÍCULO 28

'Enauac na shi?axauasat ishit da qai'otec ca llic da yaqto' qaica ca machicague't da ivida'alo naua l?a't 'ale'u, mayi qailotagueta mayi nataq'en ividaugalo 'enauac ne'ena nqataxacpi mayi mashi qanasachigui, yaqto' ?ataqta qaipacchigui da qai'ot 'enauac ca 'enapec.
ARTÍCULO 29

    'Enauac na shi?axauasat ishit da huo'o ca I'ottac cam hueta'a, cha'ayi nachicata cam hueta'a mayi huesochiguii da huo'o cam I'ottac qataq sa ishit da qo?iitega.

    Da ivita da huo'o ca ?acoolec da I'ot huo'otaq cam l?a lataxac mayi sa ishit da illapec da qai'ot ne'ena nqataxacpi, qalaq 'enauac na shi?axauapi ishit da qai'ot ca ?ashiita ne'ena nqataxacpi yaqto' ca mayi nataq'en ishit da huo'o ca qai'ot, qataq da qaipacchigui da qai'ot ca lataxac ?a?amaqchiguii, yaqto' 'enauac na shi?axauasat qaica ca machicage't qataq sa ishit da huo'o ca qo?iitega.

    N'ena nqataxacpi qataq da nataxac mayi huesochiguii, sa ishit da qai'onataxana da huo'otaq qa?ata?a'aguet cam 'eetapeguec qataq nam l'auaxanec lataxac mayi lapaxai na ?otta'a't nta'alpi mayi nanetta 'a't.

ARTÍCULO 30

Qaica qome da huo'o ca 'oonlec ne'ena nanettai mayi qanasachigui da qo?inac chigoqchigui da I'ot ca l'aqtac ca camachicague't na nta 'alpi, da huo'otaq huo'o ca ?anem shi?axauapi huo'otaq ca 'oonolec namayipi da yaqto' huo' ca ishit da ?acoolecda I'ot, huo'otaq da ?aueca'a't ca la?ipi da yaqto' nlaxaji ca 'oonolec ne'ena nqataxacpi, huo'otaq da nlaxaji da nataxac mayi huesochiguii, mayi mashi nasachigui qataq lapaxai.